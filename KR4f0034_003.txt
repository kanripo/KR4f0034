# -*- mode: mandoku-view; -*-
#+TITLE: 張文貞集
#+DATE: 2015-08-25 00:29:35.618914
#+PROPERTY: ID KR4f0034
#+PROPERTY: BASEEDITION WYG    
#+PROPERTY: JUAN 卷三
<pb:KR4f0034_WYG_003-1a>¶
欽定四庫全書¶
　張文貞集巻三¶
　　　　　　　　　　　　大學士張玉書撰¶
　　　恭謝¶
　天恩疏¶
　　奏為恭謝¶
　天恩事竊臣自前月聞臣父¶
　誥封通議大夫内閣學士兼禮部侍郎(臣/)張九徴訃¶
<pb:KR4f0034_WYG_003-1b>¶
　　　哀號苫塊五内摧傷於本月初三日恭䝉¶
　皇上頒賜茶酒特遣内閣學士(臣/)王鴻緒至(臣/)私寓¶
　　　酹於(臣/)父之靈復以茶酒¶
　賜(臣/)兄弟子姪均霑¶
　聖澤(臣/)感痛跪伏泣下如雨隨率子弟望¶
　闕叩頭並乞¶
　天使轉奏愚悃訖伏念(臣/)才學疎庸備員¶
　　禁近趨承¶
<pb:KR4f0034_WYG_003-2a>¶
　講幄前後六年¶
　宸翰叠頒金貂特賜屢叨¶
　宫讌再扈¶
　鑾輿邀¶
　知遇之殊常媿纎毫之未効方勤部務忽覯父艱(臣/)¶
　　　父九徵舉順治乙酉江南鄉試第一中丁亥進¶
　　　士歴官河南提學僉事卓異候補恭遇康熙二¶
　　　十年¶
<pb:KR4f0034_WYG_003-2b>¶
　覃恩封内閣學士兼禮部侍郎生荷崇階殁膺異數¶
　　　既光流於奕葉復寵被於重泉(臣/)父子一介寒¶
　　　微仰沐¶
　皇上錫類之仁恤下之誼至于如此(臣/)雖捐糜頂踵¶
　　　何能報稱今遄奔子舎日逺¶
　闕廷翹首瞻¶
　天私心戀¶
　主但使此身一日不填溝壑即一日矢竭涓埃執筆¶
<pb:KR4f0034_WYG_003-3a>¶
　　　涕零銜¶
　恩無極(臣/)不勝激切哀感之至¶
　　　謝¶
　恩疏¶
　　奏為¶
　恩䘏寵頒感悚無極恭陳愚悃仰謝¶
　皇仁事竊臣自康熙二十三年八月於京邸聞(臣/)父¶
　　　張九徵喪䝉¶
<pb:KR4f0034_WYG_003-3b>¶
　皇上特頒茶酒至(臣/)私寓曠典隆施榮哀備至比(臣/)¶
　　　銜¶
　恩南返恭遇¶
　聖駕巡省風俗駐蹕揚州(臣/)趨詣¶
　御艦前叩請¶
　萬安伏荷¶
　聖慈特賜召見憫(臣/)體貌羸瘠¶
　温諭加意調理又¶
<pb:KR4f0034_WYG_003-4a>¶
　命侍講學士(臣/)髙士奇傳¶
　旨以(臣/)家有大故¶
　諭免逺送隨頒賜¶
　御前餅餌三器¶
　聖恩深重垂䘏(臣/)私如此(臣/)聞¶
　命感泣叩辭道左歸捧¶
　賜食薦于(臣/)父之靈復與(臣/)母共飫¶
　天㕑珍味北望九叩惟有涕零兹康熙二十四年二¶
<pb:KR4f0034_WYG_003-4b>¶
　　　月初四日分守江常鎮道叅議(臣/)劉梅頒到¶
　諭祭(臣/)父文一道親至(臣/)家具品致祭禮文隆渥賁¶
　　　及幽泉閭巷聚觀歎為希遇(臣/)謹率舉族子姓¶
　　　望¶
　闕叩頭痛念(臣/)父九徵歴官監司貤封學士自謂衰¶
　　　齡無補每以効力朂(臣/)惟(臣/)仰負¶
　國恩俯虧子職方慚叨冒敢兾殊榮乃荷¶
　聖朝教孝之深仁曲慰臣子顯親之私願¶
<pb:KR4f0034_WYG_003-5a>¶
　髙厚之施巳極捐糜之報何時誓畢餘生上酬¶
　洪造瞻望¶
　闕廷不勝激切感悚之至¶
　　　恭謝¶
　天恩疏¶
　　奏為恭謝¶
　天恩事竊䝉¶
　聖恩頒賜諸臣¶
<pb:KR4f0034_WYG_003-5b>¶
　　日講易經解義(臣/)以守制在籍謹循例遣家人赴¶
　　　京恭領兹於八月二十日齎到江南(臣/)隨設香¶
　　　案叩首祗領望¶
　闕稱謝伏念(臣/)經學荒陋才識踈庸仰荷¶
　皇上拔擢殊恩獲親¶
　講幄每念進講時(臣/)等管見敷陳曽無毫末足採欽¶
　　　惟¶
　皇上睿思淵識觸䫫引伸如於豐亨則¶
<pb:KR4f0034_WYG_003-6a>¶
　宏闡謙受之理於折獄則¶
　注想刑措之風慨歴代朋黨之紛爭君子不免嘆臣¶
　　　下偏私之未化心術難知講學無取乎虚名論¶
　　　事宜符於實行煌煌¶
　典訓炳若日星載在簡編不能縷述(臣/)兹拜捧¶
　賜書不勝瞻仰感悚之至為此具本謹具奏¶
　聞¶
　　　謝¶
<pb:KR4f0034_WYG_003-6b>¶
　恩疏¶
　　奏為¶
　天恩曲軫(臣/)私俯瀝微忱恭謝事竊(臣/)本以疎庸叨¶
　　　與侍從仰䝉¶
　皇上格外拔擢洊歴政府八載以來曽無涓埃尺寸¶
　　　之効自念母老在籍分宜引退歸養惟是¶
　聖恩深重同于覆載不敢輒以私情再三奏請去年¶
　　　冬聞(臣/)母抱疾飲食頓減(臣/)心切&KR0719;懼因于十¶
<pb:KR4f0034_WYG_003-7a>¶
　　　二月内冒瀆¶
　宸聽乞假省視隨荷¶
　皇上如天之仁允假三月特以¶
　御書金剛經五部頒賜(臣/)母又¶
　賜天㕑鹿尾一函俾供甘旨(臣/)手捧涕零拜¶
　恩就道於嵗除日抵(臣/)私家恭設香案扶(臣/)母望¶
　闕叩頭祗受一時閭巷聚觀親知交賀羣歎為千載¶
　　　希遇今入春三日(臣/)母飲食漸増病勢稍愈自¶
<pb:KR4f0034_WYG_003-7b>¶
　　　此得有起色皆賴¶
　聖慈錫福下逮微臣所致(臣/)母子欣忭頂感無有涯¶
　　　極至于淮揚一路水勢悉平大江以南瑞雪霑¶
　　　被所見父老子弟仰¶
　九重宵旰之勤誦¶
　三征蕩平之烈無不戴¶
　聖銜恩瞻¶
　天望幸(臣/)謹瀝忱繕疏遣家人張忠賫投通政司奏¶
<pb:KR4f0034_WYG_003-8a>¶
　　　謝(臣/)不勝感激惶悚之至¶
　　　謝¶
　恩疏¶
　　奏為恭謝¶
　天恩事竊(臣/)至庸極陋仰荷¶
　皇上髙天厚地之恩破格優遇無所不至昨年冬因¶
　　　(臣/)母¶
　誥封一品太夫人何氏年踰八十在籍患病(臣/)冒懇¶
<pb:KR4f0034_WYG_003-8b>¶
　　　歸省䝉¶
　皇上俯鑒犬馬私情特允暫假自(臣/)抵里母疾旋愈¶
　　　今春三月(臣/)母趣(臣/)遄行詣¶
　闕又因不忍逺離自以輕舟兼程北上舟中恭捧¶
　恩賜¶
　御書經巻朝夕諷誦仍毎日手錄十數行以申䖍敬¶
　　　至四月杪到邸寓母子聚首頂感¶
　聖仁益勉(臣/)兄弟專心供職以圖報稱不意六月初¶
<pb:KR4f0034_WYG_003-9a>¶
　　　旬忽發脾疾年耄氣衰醫藥罔效遂以十八日¶
　　　溘然病逝此皆繇(臣/)罪深孽重所致(臣/)方媿¶
　君親兩負忠孝並虧苫塊哀號無以自立於人世乃¶
　　　二十日早恭䝉¶
　皇上天心曲軫特遣内閣學士(臣/)布泰徐嘉炎同頒¶
　内廷茶酒至(臣/)私寓酹于(臣/)母柩前復徧¶
　賜(臣/)等俾均霑¶
　天澤(臣/)伏地悲泣痛不能止隨率(臣/)弟詹事府主簿¶
<pb:KR4f0034_WYG_003-9b>¶
　　　(臣/)張玊禾户部貴州司郎中(臣/)張恕可(臣/)男舉¶
　　　人張思黙等望¶
　闕叩頭鳴謝並布微忱乞¶
　天使轉奏訖伏念(臣/)父子兄弟世受¶
　國恩(臣/)父殁時曽膺¶
　異數今母病逝又被¶
　鴻慈存殁邀榮無踰于(臣/)者(臣/)雖捐糜頂踵安能仰¶
　　　酬萬一顧草土餘年瞻¶
<pb:KR4f0034_WYG_003-10a>¶
　天何日惟生生世世永矢銜結而已(臣/)不勝激切哀¶
　　　感之至¶
　　　謝¶
　恩疏¶
　　奏為¶
　諭祭寵頒敬陳謝悃事竊(臣/)於康熙三十七年七月¶
　　　二十八日匍匐¶
　内廷奏辭南下銜¶
<pb:KR4f0034_WYG_003-10b>¶
　恩載道感激涕零回籍以後恭聞¶
　聖駕東巡展謁¶
山陵歴覽邊境奬厲將士蠲免農租所至兵民無不敬¶
　　　仰欣戴頃届冬寒¶
　鑾輿返蹕(臣/)逺伏草土不能恭請¶
　萬安惟有引領瞻¶
　天私心祝頌而已兹十二月初四日分守江常鎮道¶
　　　(臣/)施朝輔頒¶
<pb:KR4f0034_WYG_003-11a>¶
　諭祭文一道親至(臣/)家致祭(臣/)母¶
　誥封一品太夫人何氏於¶
　御書松蔭堂内方¶
　寶額之初懸適¶
　寵光之下賁几筵燦設珍品錯陳¶
　君賜及門里巷嘆為希遇¶
　宸章申命庭闈叠被殊榮微(臣/)仰邀¶
　髙厚之仁施俯報劬勞之母德闔室哀感難罄名言¶
<pb:KR4f0034_WYG_003-11b>¶
　　　即日率子姓等詣香案前叩頭謝¶
　恩激切下誠不能自已敬遣家人張忠齎本陳謝遥¶
　　　望¶
　闕廷儼若咫尺(臣/)不勝悚息依戀之至¶
　　　謝¶
　恩疏¶
　　奏為恭請¶
　萬安並謝¶
<pb:KR4f0034_WYG_003-12a>¶
　天恩事仰惟¶
　皇上厪念東南要地特行巡省而¶
　聖慈軫切尤重河防自入淮境以後即¶
　親閱歸仁堤髙家堰等處詳審河流曲直之勢指授¶
　　　河臣挑築之方因令盡閉滚水諸閘使東淮敵¶
　　　黄逼黄趨海¶
　宸謀睿斷洞晰源流此工告成則運道民生百世永¶
　　　賴不獨下河七州縣長享耕鑿之利已也至于¶
<pb:KR4f0034_WYG_003-12b>¶
　翠華臨幸自江而浙循察民依周䘏商囷屢次頒發¶
　德音截漕留糶二十萬石蠲逋減税至一百餘萬有¶
　　　奇且旌亷奬能赦過宥罪諮訪父老延見高年¶
　　　激勸軍士則行閲武之典廣勵人才則増進取¶
　　　之額所至官吏將卒以及士農工賈罔不霑濡¶
　聖澤仰戴¶
　皇恩又若¶
　御製祭文¶
<pb:KR4f0034_WYG_003-13a>¶
　親酹明太祖陵寢復大書治隆唐宋扁額¶
　特命¶
　　郡王率滿閣臣伊桑阿阿蘭泰及(臣/)玉書捧安陵¶
　　　殿以四字之褒揚定千秋之史論典優禮渥自¶
　　　昔稀聞載諸簡冊允光奕䙫伏念微(臣/)以守制¶
　　　在籍之人恭迎¶
　聖駕獲覩盛事自媿叨與扈從尺寸未効乃䝉¶
　皇上髙天厚地之恩格外優遇¶
<pb:KR4f0034_WYG_003-13b>¶
　駐蹕江天寺頒賜¶
　御書恭儉為德扁額並金山月夜詩一幅對句一聮¶
　　　淵鑑齋法帖一部耕織圖一冊又¶
　御書浮翠樓澄懷日新二扁對句一聮留題江天寺¶
　　　者並以¶
　賜臣及次揚州又頒賜¶
　御用綴東珠涼帽一頂縀袍銀鼠皮褂各一領靴一¶
　　　雙比至鄭家口奏辭又䝉¶
<pb:KR4f0034_WYG_003-14a>¶
　天語温諭¶
　賜哈宻𤓰乾等三器(臣/)荷¶
　恩深重伏地感泣不能自己¶
　奎章在望燭蓬蓽以増榮¶
　賜服被身顧頂踵而滋懼惟有鏤刻寸心矢報没齒¶
　　　而已(臣/)以前月盡囘籍恭聞¶
　聖駕于五月十七日¶
　還宫謹繕疏奏請¶
<pb:KR4f0034_WYG_003-14b>¶
　萬安並布微忱鳴謝(臣/)過高郵時適高邵江都一路¶
　　　水勢甚大府尹(臣/)徐廷璽正在料理宣洩並此¶
　　　奏¶
　聞伏祈¶
　宸鑒(臣/)不勝感仰瞻依之至¶
　　　謝¶
　恩疏¶
　　奏為恭承¶
<pb:KR4f0034_WYG_003-15a>¶
　寵命仰謝¶
　天恩事竊(臣/)於康熙三十八年五月内從山東道中¶
　　　奏辭囘籍感戴¶
　皇上格外隆恩朝夕欽仰如在咫尺今嵗入夏以來¶
　　　(臣/)因疾疴時作未得早赴¶
　闕廷叩請¶
　萬安頃聞¶
　聖駕自塞外回鑾德威遐被下情益切欣戀于十月¶
<pb:KR4f0034_WYG_003-15b>¶
　　　二十日接江南江西總督(臣/)阿山咨開本月初¶
　　　七日吏部為請¶
　旨事奉¶
　旨張玉書著前來照舊辦事欽此合行移㑹等因到¶
　　　(臣臣/)聞¶
　命惶悚隨設香案叩頭謝¶
　恩伏念(臣/)由講官出入禁廷洊預機務凡二十有餘¶
　　　載仰䝉¶
<pb:KR4f0034_WYG_003-16a>¶
　皇上天髙地厚眷遇逾涯而(臣/)才識疎庸毫髮無補¶
　　　矧今年已六十允宜投棄山林乃復上荷¶
　天慈更加錄用¶
　君恩愈重(臣/)媿愈深惟圖勉竭涓埃庶㡬少逭諐咎¶
　　　(臣/)於十一月初即束裝起程先具疏陳謝令(臣/)¶
　　　弟户部河南司郎中(臣/)張恕可代赴通政司投¶
　　　進(臣/)不勝感激悚息之至¶
　　　謝¶
<pb:KR4f0034_WYG_003-16b>¶
　恩疏¶
　　奏為¶
　天章溥錫¶
　恩出非常謹合詞陳謝永識盛典事康熙四十一年¶
　　　五月二十五日吏部尚書(臣陳廷敬/)都察院左¶
　　　副都御史(臣勵杜訥/)翰林院編修(臣查昇/)傳¶
　旨召漢大學士學士九卿詹事府宗人府府丞順天¶
　　　府府尹府丞太常寺光祿寺太僕寺鴻臚寺卿¶
<pb:KR4f0034_WYG_003-17a>¶
　　　少卿國子監祭酒司業翰林院編修檢討以上¶
　　　科道掌印不掌印等官齊集於¶
　保和殿侍衛海青伍什常壽馬武伍格捧示¶
　御書¶
　諭旨云尋章摘句華麗詞藻非帝王之所本朕四十¶
　　餘年惟日兢兢未嘗刻晷少釋萬幾自警有始無¶
　　終之誚念兹在兹也政事稍暇頗好書射歴年以¶
　　来所積臨摹字幅賜卿等觀看欽此¶
<pb:KR4f0034_WYG_003-17b>¶
　諭旨大書三幅¶
　賜(臣玉書臣琠臣賜履/)各一其綾絹紙大小幅¶
　御書分賜(臣/)等一百五十員人各一幅或書¶
　御製詩章或臨摹舊蹟¶
　天章炳煥¶
　宸翰淋漓輝映古今昭囘日月前波後偃鳯翥鸞翔¶
　　　洵乎化工之筆非自古帝王名臣之善書者所¶
　　　能髣髴萬一者也至于¶
<pb:KR4f0034_WYG_003-18a>¶
　御製篇什軫念民依則德音洋溢訓勉臣下則義藴精¶
　　　深覽古興懷常抒性奥靜觀自得時見天心即¶
　　　觸景詠物之微言皆内聖外王之至道(臣/)等欽¶
　　　惟¶
　皇上躬理萬㡬勵精宵旰四十餘年如一日内寧外¶
　　　戢手致太平擇吏安民勤求治理嵗有蠲除之¶
　　　賦日聞矜恤之刑所以勞心政事者至矣而幾¶
　　　務稍暇即博觀書史留意翰墨數年以内臨池¶
<pb:KR4f0034_WYG_003-18b>¶
　　　所積遂逾數千幅之多前¶
　命滿洲諸大臣較射既畢隨各¶
　賜御書一幅滿漢内閣部院諸臣求賜堂額及衙門¶
　　　扁額並訓飭士子文者俱邀¶
　聖慈一一頒發而禁近諸臣咸叠䝉¶
　恩賜今又荷此¶
　　溥賜殊恩尤屬格外曠典侍衛臣捧出之頃羣情¶
　　　懽躍聲洽¶
<pb:KR4f0034_WYG_003-19a>¶
　殿陛自有載籍以來實為希覯(臣/)等幸獲至寶摹勒¶
　　　珍藏永垂不朽奎光咫尺朝夕拜瞻矢報高厚¶
　　　無有紀極謹此合疏鳴謝伏乞¶
　睿鑒(臣/)等不勝感激欣忭之至¶
　　　謝¶
　恩公疏¶
　　奏為¶
　聖主屢沛宏仁安徽特䝉大澤臣鄰喜溢兆姓懽騰謹¶
<pb:KR4f0034_WYG_003-19b>¶
　　　瀝羣情合詞恭謝事仰惟¶
　皇上怙冒如天休和被世海隅日出之地含生負氣¶
　　　之倫莫不普沐¶
　皇仁均霑樂利而¶
　聖心宵旰慈軫惟以善政莫先於養民而惠民莫切¶
　　　于蠲賦數年以前曽計天府撙節之餘蓄為各¶
　　　省大霈之恩膏自畿輔以迄遐陬次第賜田租¶
　　　一年稽之前史實為希覯至於江南一省被德¶
<pb:KR4f0034_WYG_003-20a>¶
　　　尤深蠲歴年之積逋減商賈之額税不啻數百¶
　　　萬有奇而留漕貯粟發帑治河更以百餘萬計¶
　　　今年江蘇等屬地方再邀¶
　特恩蠲免正賦兹奉¶
　上諭將安徽巡撫所屬七府三州康熙四十二年地¶
　　　丁錢糧乂通行免徵¶
　皇上念上下兩江財賦重地而特加恩優䘏以培養¶
　　　小民有餘之力真至殷且渥矣¶
<pb:KR4f0034_WYG_003-20b>¶
　德音一下萬口懽呼咸謂江南通省頻嵗叨䝉¶
　聖澤比屋盈寧所有應輸之正供原屬小民之常分¶
　　　而非常鴻仁出于格外且先期豫免俾人悉周¶
　　　知胥吏之侵蝕既除則閭井之霑濡皆徧自是¶
　　　一嵗之内獲裕葢藏將見千里之遥無非樂土¶
　　　凡士庶商旅在輦轂之下者既皆頌聲溢路而¶
　　　在籍之紳衿百姓尤日夕引領以冀¶
　翠華之臨幸共抒嵩呼¶
<pb:KR4f0034_WYG_003-21a>¶
　萬壽之忱(臣/)等忝列班聯久糜祿養深媿無涓埃尺¶
　　　寸可以仰答萬一惟率同父老子弟共鼔舞于¶
　　　堯天舜日之下而已謹繕公疏踴躍上陳伏祈¶
　睿鑒(臣/)等不勝感激惶悚之至¶
　　　禘祭議¶
　　題為¶
　聖朝禮無不備大典當議修舉請乞¶
　勅部詳議永垂則傚事(臣/)等綜考禮制言禘者不一¶
<pb:KR4f0034_WYG_003-21b>¶
　　　有謂虞夏禘黄帝殷周禘帝嚳皆配祭昊天於¶
　　　圜丘者有謂祖之所自出為感生帝而祭之於南¶
　　　郊者有謂圜丘方澤宗廟為三禘者先儒皆辨其¶
　　　非而言宗廟之禘又不一説有謂禘祭止及毁¶
　　　廟不及親廟者有謂長發之詩為殷之禘雍之¶
　　　詩為周之禘而親廟毁廟兼祭者惟唐趙匡陸¶
　　　淳皆以為禘異於祫不兼羣廟王者既立始祖¶
　　　所自出之帝而以始祖配之故名為禘至于三¶
<pb:KR4f0034_WYG_003-22a>¶
　　　年一祫五年一禘經無明文其説始於漢儒而¶
　　　後之議禮者咸宗之漢唐宋所行禘禮並莫考¶
　　　始祖之所自出止於五嵗之中合羣廟之王行¶
　　　一祫一禘兩大祭於其宗廟而已大抵夏商以¶
　　　前有禘之祭而其制未詳漢唐以後有禘之名¶
　　　而與袷無别惟周以后稷為始祖以帝嚳為所¶
　　　自出之帝而太廟之中原無帝嚳之位故袷祭¶
　　　不及帝嚳至禘祭時乃特設帝嚳之位以稷配¶
<pb:KR4f0034_WYG_003-22b>¶
　　　焉行於後代不能盡合故宋神宗面諭廷臣議¶
　　　罷禘禮明洪武初御史答祿與權請舉褅祭衆¶
　　　議亦以為不必行詔從其議至嘉靖中乃立虚¶
　　　位祀皇初祖帝而以太祖配享事屬不經禮亦¶
　　　旋罷洪惟我¶
　　國家受¶
天顯命世徳相承自¶
肇祖原皇帝以前¶
<pb:KR4f0034_WYG_003-23a>¶
列祖徽猷炳載¶
　　國史非漢唐宋明所可比擬方定鼎之初追上¶
四祖尊稱以¶
肇祖原皇帝始基王迹故立廟崇祀自¶
肇祖始夫太廟之中以受命之君為太祖允宜特尊者¶
　　　也我¶
太祖髙皇帝功德隆盛與天無極自當為¶
太廟萬世之祖上而推所自出則締造之業¶
<pb:KR4f0034_WYG_003-23b>¶
肇祖為最著今¶
太廟祭禮四孟分祭於¶
前殿¶
後殿以各伸其尊嵗暮祫享於¶
前殿以同將其敬一嵗之中自¶
肇祖以下屢申裸獻仁孝誠敬已無不極五年一禘之¶
　　　祭不必舉行祀典闗係重大李時謙請行禘祭¶
　　　又謂設虗位以祀不晰古制不諳¶
<pb:KR4f0034_WYG_003-24a>¶
　　國史所請應無庸議¶
　　　襲五經博士議¶
　　題為懇賜轉請題襲以沐¶
　聖恩以昭盛典事(臣/)等議得宋儒朱熹祖籍徽州之¶
　　　婺源以父松官於閩遂居閩之建安熹長子塾¶
　　　之後世居建安守熹之墓次子埜之後還居婺¶
　　　源守熹祖墓故熹之裔有閩徽二派明實錄開¶
　　　載景泰六年以塾之後梴為五經博士主建安¶
<pb:KR4f0034_WYG_003-24b>¶
　　　祀嘉靖二年照建安例以埜之後墅為五經博¶
　　　士主婺源祀原有博士二員我¶
　　朝順治十二年臣部覆准朱煌襲五經博士於婺¶
　　　源縣奉祀在案今據福建巡撫張仲舉會同總¶
　　　督興永朝題稱有建安原襲博士朱之雋于順¶
　　　治九年曽起文赴部因病旋卒而其子金鉉又¶
　　　經早亡時其孫瀠尚在幼穉致稽請襲至康熙¶
　　　十九年瀠始具呈申請叠經移查駁復志乗宗¶
<pb:KR4f0034_WYG_003-25a>¶
　　　圖悉相符合朱瀠實係閩派應襲之人等語仰¶
　　　惟¶
　皇上崇奬先儒廣厲正學以朱熹有功經傳特於徽¶
　　　閩二處各賜¶
　御書扁額褒崇之典踰於徃代熹十八世嫡孫瀠既經¶
　　　該督撫查明具題應准承襲五經博士以奉建¶
　　　安祀事恭候¶
　命下臣部轉行吏部察例給劄可也¶
<pb:KR4f0034_WYG_003-25b>¶
　　　建述聖廟議¶
　　題為述聖未有專廟懇¶
　勅鼎建以隆祀典事(臣/)等竊考子思子從祀孔子廟¶
　　　自宋大觀二年始至端平初升入十哲祀於堂¶
　　　上咸淳初同曽子升入顔孟之列是為四配而¶
　　　顔子廟初建於兖在唐開元二十七年嗣建於¶
　　　曲阜在元泰定三年孟子廟建於鄒縣在宋景¶
　　　祐四年曽子廟建於嘉祥縣志稱剏始無考至¶
<pb:KR4f0034_WYG_003-26a>¶
　　　明正統以後屢經修葺惟子思子向未建有專¶
　　　廟元元貞初因鄒縣舊有子思講堂遂建子思¶
　　　祠後改稱書院明正德元年始以衍聖公次子¶
　　　世襲五經博士奉鄒縣書院祀事而曲阜之廟¶
　　　祀缺焉今博士孔毓埏疏稱數千年之缺略留¶
　　　待今日乞照顔曽孟三賢祀典一體立廟廟基¶
　　　即在闕里孔廟西北隅其建廟之資自行區處¶
　　　應如所請倣顔曽孟三廟規制建立子思子廟¶
<pb:KR4f0034_WYG_003-26b>¶
　　　春秋致祭載諸祀典至於疏請¶
　勅撰碑文¶
　御書扁額用以昭示來兹應俟廟宇報竣到部之日¶
　　　臣部恭請¶
　睿裁¶
　　　修¶
　御製文集議¶
　　　該(臣/)等詳考經史自古帝王制作煥然可紀者¶
<pb:KR4f0034_WYG_003-27a>¶
　　　莫著於詩書嗣後西漢文最近古故史稱孝文¶
　　　詔令有三代遺風而刋鏤成集則自武帝始唐¶
　　　太宗以下四宗宋太宗以下六宗各有御製集¶
　　　而神宗又别有御筆手詔若干卷隋唐書宋史¶
　　　具載篇目明則太祖太宗宣宗諸帝皆有集而¶
　　　今所傳太祖御集刋本則洪武中奉勅鏤板以¶
　　　行者也至於編次刋校事宜攷宋真宗天禧四¶
　　　年從著作佐郎張仲尹等請以新編御集詔宰¶
<pb:KR4f0034_WYG_003-27b>¶
　　　相冦凖叅政李迪叅詳學士楊億錢惟演等注¶
　　　釋刋成摹印頒賜明初翰林學士樂韶鳯侍讀¶
　　　學士宋濓等編錄太祖文集五巻詔制勅諭序記¶
　　　詩歌諸體俱備且言續有制作當復編為後集¶
　　　洪武七年學士承旨詹同等固請鋟梓以貽聖¶
　　　子神孫詔許之刋成誠意伯劉基起居注郭傳¶
　　　為之序而濓亦恭題於集後歴代刋刻御集典¶
　　　例昭然欽惟¶
<pb:KR4f0034_WYG_003-28a>¶
　皇上聖德神功卓越千古道統治法兼總百王而猶¶
　　　日¶
　御講筵典學不倦時攄¶
　睿思發揮理道逈出諸臣意表間以¶
　手詔申誡羣下辭旨深厚同符典謨萬幾之餘留情¶
　　　制作或發為文章或形諸篇什外廷諸臣不獲¶
　　　盡窺¶
　聖製而於¶
<pb:KR4f0034_WYG_003-28b>¶
　御書卷冊頒賜臣下者幸得竊覩萬一無不歎誦欽¶
　　　仰以¶
　天章睿藻為歴代帝王所未及今(臣/)等集議允宜刋¶
　　　刻頒布用昭典冊之極觀示文明之盛事伏乞¶
　皇上俯俞科臣之請簡發¶
　御製諸文勅下臣衙門鳩工鋟梓頒示天下流徽億¶
　　　禩(臣/)等亦得依¶
　日月末光附名不朽可勝榮幸其刋刻事宜恭候¶
<pb:KR4f0034_WYG_003-29a>¶
　命下之日另行請¶
　旨¶
　　　停止封禪等議¶
　　　該(臣/)等議得詞臣曹禾疏稱祀典國之大事三¶
　　　五以來無不以成功告于上帝封禪書及班固¶
　　　諸儒言泰山五嶽之長神靈所聚因高崇天謂¶
　　　之封就廣増地謂之禪刻石紀號甚盛典也逮¶
　　　秦漢唐宋有事岱宗者勞民費財失對越之意¶
<pb:KR4f0034_WYG_003-29b>¶
　　　後世遂不敢申明其禮不知因名山升中與天¶
　　　相見其為典禮至尊至重又黄帝上元甲子貞¶
　　　元運㑹由是封巒勒成漢武帝不得其時則以¶
　　　十一月甲子朔冬至應之而數千年之景運適¶
　　　協於今日功成治定之後¶
　皇上以精一執中為奉若¶
上帝之命不可不報山川百神之助不可不答運世之¶
　　　本開基之功不可不紀宜勿憚登陟亟議告成¶
<pb:KR4f0034_WYG_003-30a>¶
　　　考漢唐儀注行之簡易等語伏考封禪之説不¶
　　　著于經司馬遷封禪書乃引管仲古封禪七十¶
　　　二家之説梁著作佐郎許懋極言其妄綱目是¶
　　　之至於甲子紀嵗始於黄帝其為上元甲子則¶
　　　史無明文即管仲言黄帝封禪亦未指其年為¶
　　　甲子之年也又按書傳舜至岱宗燔柴祀天原¶
　　　非封禪唐虞三代以前實無登封故事可考其¶
　　　史鑑所紀則有秦始皇漢武帝光武唐高宗武¶
<pb:KR4f0034_WYG_003-30b>¶
　　　后明皇宋真宗行封禪禮所紀禮儀則有築壇¶
　　　設壝及玊策玉牒玉簡金匱金繩金泥之制需¶
　　　費甚繁且禮不合于經雖從簡易亦於義無當¶
　　　仰惟¶
　皇上聖德布昭神謀黙運内除苞蘖外靖鯨鯢文教¶
　　　覃敷武功赫濯巍巍蕩蕩直與堯舜比隆而¶
　皇上敬天凝命至誠感神無一事不與¶
　天意相流通無一時不與¶
<pb:KR4f0034_WYG_003-31a>¶
　天心相陟降則所以仰答神明茂膺休祉者固無所¶
　　　不極其盛矣比者三逆蕩平已遣官告祭¶
郊¶
廟¶
社稷嶽瀆海鎮諸神臺灣歸順又專告¶
郊¶
廟¶
社稷一應典禮俱經舉行封禪告成之禮無庸議又科¶
<pb:KR4f0034_WYG_003-31b>¶
　　　臣王承祖疏請倣虞帝之制巡幸東方察閭閻¶
　　　之利病問風俗之厚薄設祭方岳以祈年豐禱¶
　　　雨澤又東岳宻邇孔里¶
　御輦所屆觀其車服禮器亦千古盛事等語伏考一¶
　　　嵗之内徧巡四岳此三代以前巡省諸侯之禮¶
　　　自設郡縣以後未有行者舜之燔柴原因巡狩¶
　　　行告至禮其望秩山川是因祭天而望祭東方¶
　　　之山川非專祭泰山之神也我¶
<pb:KR4f0034_WYG_003-32a>¶
　皇上鑾輿巡歴凡所至之地輒詢攷吏治延訪輿情¶
　　　或¶
　訓飭官方或特加蠲賑無非省方問俗勤民重農至¶
　　　意其祭岱祈年並禱雨澤之事非禮典所載應¶
　　　無庸議至歴代帝王詣孔里始于漢髙帝後則¶
　　　漢明帝章帝安帝北魏孝文帝唐髙宗明皇後¶
　　　周太祖宋真宗皆以經過魯地展祀未有專詣¶
　　　闕里故事我¶
<pb:KR4f0034_WYG_003-32b>¶
　皇上博綜經學宏闡心傳重道崇文千古莫並其東¶
　　　巡特祀闕里應候¶
　睿裁疏内又言封禪之事秦皇漢武不過耀德張功¶
　　　後世鄙焉臣等已于曹禾疏内議覆無庸另議¶
　　　纂修¶
　　國史議¶
　　　該臣等㑹議得歴代史書其體有二自春秋列¶
　　　國史以及後代時政記起居注日厯皆用編年¶
<pb:KR4f0034_WYG_003-33a>¶
　　　之體自司馬遷史記以及歴代史書並撰次當¶
　　　代國史皆用紀表志傳之體考之往籍宰臣書¶
　　　榻前議論之辭則有時政記史臣紀柱下見聞¶
　　　之實則有起居注類而次之則為日厯日厯始¶
　　　於唐而宋因之唐㑹昌中命毎嵗末以時政記¶
　　　並起居注付史館宋太平興國中詔參政李昉¶
　　　記錄時政毎季送史館乾道中又命毎旬取所¶
　　　修時政記與三省錄進聖語同付日厯所此前¶
<pb:KR4f0034_WYG_003-33b>¶
　　　代用編年之體修本朝之史者也漢明帝時班¶
　　　固奉詔撰光武本紀及列傳嗣後毎朝増修並¶
　　　稱漢紀魏晉以後設有專掌國史之官唐顯慶¶
　　　中修貞觀以前國史肅宗以後毎朝増修宋景¶
　　　德間因編太祖太宗正史命取兩朝日厯時政¶
　　　記起居注及諸司文字並臣下行狀付史館編¶
　　　成帝紀志傳天聖以後亦毎朝増修此前代用¶
　　　紀表志傳之體修本朝之史者也至明惟洪武¶
<pb:KR4f0034_WYG_003-34a>¶
　　　初曽纂日厯萬厯中撰正史未久輒罷夫修史¶
　　　之難難於徵信耳目近則聞見不淆討論詳則¶
　　　紀載得實以當代之臣修當代之史始足信今¶
　　　傳後仰惟¶
　皇上聖德神功超軼百代大經大法炳若日星今¶
　御製集見經編校各館所纂¶
　政治典訓¶
　平定三逆方畧及大清會典俱將次告竣¶
<pb:KR4f0034_WYG_003-34b>¶
　詔諭制勅具在内閣章疏¶
　批答具在六曹且起居注之設又與前代不同凡聽¶
　　　政時¶
　皇上親決萬幾面諭羣下時政之要悉得記載是¶
　聖猷宸訓固已㪚著典冊但原委本末尚未彚萃成¶
　　　書誠倣日厯體例編年記載則世則世法無一¶
　　　不明備矣至於¶
列聖創垂光昭天壤¶
<pb:KR4f0034_WYG_003-35a>¶
　皇上至孝覲揚於¶
太祖高皇帝¶
太宗文皇帝實錄特¶
　勅儒臣重修¶
　親加酌定¶
世祖章皇帝實錄呈進¶
　睿覽逐一批閲而¶
三祖聖訓又經告成以此編輯正史分撰紀表志傳事¶
<pb:KR4f0034_WYG_003-35b>¶
　　　蹟實為具備即有應蒐採編入者及時裒集亦¶
　　　信而有徵應如臺臣所請舉行其一切應行事¶
　　　宜統候¶
　命下交與内閣翰林院逐一詳議具題可也¶
　　　與張秋紹論孝經書¶
　　　按漢藝文志載孝經古孔氏一篇師古註云庶¶
　　　人章分為二曽子敢問章為三乂多一章凡二¶
　　　十二章後載孝經一篇十八章註長孫氏江氏¶
<pb:KR4f0034_WYG_003-36a>¶
　　　后氏翼氏四家又云四家及張禹傳之各自名¶
　　　家經文皆同惟孔氏壁中古文為異夫既言經¶
　　　文皆同則長孫氏不應獨有閨門一章明矣惟¶
　　　隋志云孝經為河間人顔芝所藏芝子貞出之¶
　　　凡十八章而長孫氏江翁后蒼翼奉張禹皆名¶
　　　其學又有古文孝經與古文尚書同出而長孫¶
　　　有閨門一章其餘經文大較相似又衍出三章¶
　　　並前合為二十二章孔安國為之傳至劉向典¶
<pb:KR4f0034_WYG_003-36b>¶
　　　校經籍以顔本比古文除其繁惑以十八章為¶
　　　定有鄭氏註夫所謂長孫氏名其學者指今文¶
　　　十八章言也而下文則云長孫有閨門一章似¶
　　　乎今文亦有閨門章者不知此一章果在十八¶
　　　章内耶否耶長孫氏既有閨門一章何以江后¶
　　　翼張四家又獨缺此一章也隋志復云安國之¶
　　　本亡于梁亂至隋秘書監王劭訪得孔傳送至¶
　　　河間劉炫因述其議疏講于人間遂著令與鄭¶
<pb:KR4f0034_WYG_003-37a>¶
　　　氏並立儒者皆云炫自作之非孔舊文而袐府¶
　　　又先無其書夫漢志載長孫氏説二篇止存篇¶
　　　目未明指所説有閨門一章在内矧梁亂以後¶
　　　袐府已無安國舊本炫所出古文一時皆疑為¶
　　　偽作無可叅考則漢長孫氏獨有閨門一章之¶
　　　説亦不知作隋志者何所依據而為此語也至¶
　　　於唐㑹要載劉炫請行孔廢鄭司馬貞駁之雖¶
　　　以閨門之義為近俗之語非宣尼正說然亦仍¶
<pb:KR4f0034_WYG_003-37b>¶
　　　請鄭孔俱行及後奉詔鄭仍舊行而孔註亦不¶
　　　廢則謂貞獨削去閨門一章以為明皇諱者不¶
　　　能無疑矣明吕介孺作孝經或問直斷之曰閨¶
　　　門一章古文有今文無非司馬貞削之也貞固¶
　　　專主今文今文原無貞何嘗削之乎且明皇亦¶
　　　合孔鄭兼行豈明皇不自諱而貞代諱之乎其¶
　　　言至為明切特隋書所云長孫有閨門一章者¶
　　　宜更加攷証大抵從前諸説雖各有異同而所¶
<pb:KR4f0034_WYG_003-38a>¶
　　　謂今文分十九章及劉向以十九章為定之説¶
　　　書無明文終覺未安幸再一酌之¶
　　　河源考¶
　　　江淮漢皆發源于中國之山獨河在西域經数¶
　　　折而後入中國其經行之地時隠時見時伏入¶
　　　地中時出於地上水勢紆折漫衍而道里又逺¶
　　　在荒服莫能親履其境故歴代窮其源者戛戛¶
　　　乎難之夫禹導河止自積石積石者河之所經¶
<pb:KR4f0034_WYG_003-38b>¶
　　　而非其源也漢張騫使西域度玉門言有二水¶
　　　合流一出葱嶺一出于闐滙入鹽澤潛行地下¶
　　　者千里至積石而再出則視禹貢所紀為已逺¶
　　　矣然而葱嶺于闐皆河之所分流而亦非其源¶
　　　也唐薛元鼎使吐蕃云得河源於穆穆哩石山¶
　　　史稱其説多迂怪未足為據元至元間遣都實¶
　　　專求河源凡四閲月至鄂端諾爾之地有泉百¶
　　　餘澄泓散演若沉若浮不可逼視履高下瞰燦¶
<pb:KR4f0034_WYG_003-39a>¶
　　　如列星是即所謂星宿海者其地在吐蕃朶甘¶
　　　斯西鄙居中國之西南河之源發於此而尚未¶
　　　名之為黄河也自西而東羣流奔走滙為巨浸¶
　　　始名黄河然其流尚清人可徑涉又越數日而¶
　　　水始渾濁又數折而徑行大雪山是即所云崑¶
　　　崙山者崑崙距星宿不啻千有餘里則直以崑¶
　　　崙為河源者猶未可為定論矣越崑崙東北流¶
　　　而至禹貢所云積石越積石至蘭州而入中國¶
<pb:KR4f0034_WYG_003-39b>¶
　　　之境約略計之凡四千五百餘里然則山海經¶
　　　所謂崑崙去嵩山五萬里者其説不猶幾於誕¶
　　　歟今所傳河源志乃元學士潘昻霄所撰昻霄¶
　　　得之都實之家其説似可信夫河在中國之左¶
　　　性屬陽而勢勁北地泉少當水落時河身偪束¶
　　　未至為害秋漲則諸水盡奔入河而並河州郡¶
　　　遂受河患順河之性使自達于海猶且不時衝¶
　　　決如前史所記載況欲折之使南以為濟漕之¶
<pb:KR4f0034_WYG_003-40a>¶
　　　用斤斤於一清口爭強弱其不遺東南以昏墊¶
　　　之憂者幾希矣然而今日之患又不在河強淮¶
　　　弱而在河淮分流悍不相顧而河不為我用此¶
　　　言治河者所以蒿目而深憂也有志經世者溯¶
　　　河之源思河之流而務所以安其瀾而疏其勢¶
　　　庶幾其有捄乎¶
　　　建藏經閣說¶
　　　慈水雲溪山廣福寺僧劍礱謀建藏經閣于寺¶
<pb:KR4f0034_WYG_003-40b>¶
　　　南而令其徒名其言者白足走數千里募金于¶
　　　輦上貴人余聞而為之說曰夫釋氏之有藏經¶
　　　猶吾儒之有十三經二十一史也今之士子自¶
　　　入鄉塾守一經窮年矻矻而卒有白首紛如之¶
　　　歎至于十三經二十一史無力者既不能蓄有¶
　　　力而能蓄者復鮮蓄而能讀者又加鮮焉昔司¶
　　　馬君實作資治通鑑成惟王勝之閲至終編餘¶
　　　則讀未竟已欠伸思卧蘇子瞻常嘆昔之君子¶
<pb:KR4f0034_WYG_003-41a>¶
　　　見書之難今之學者有書而不讀嗚呼此後生¶
　　　末學之通患也況乎學校之教既弛典學之官¶
　　　不復以購書為事所謂尊經閣者徒見其頽垣¶
　　　壞壁欹側于荒榛蔓草之中初未必經史百家¶
　　　之書盡具于是又何怪乎生徒之錮耳蔽目而¶
　　　日流于面墻也乎其言事浮屠之學而具大願¶
　　　力建閣請藏慨然仔肩是其志固有過于吾徒¶
　　　者也¶
<pb:KR4f0034_WYG_003-41b>¶
　¶
　¶
　¶
　¶
　¶
　¶
　¶
　張文貞集卷三¶
